---
title: "Meditatie retraite"
description: "Opmerkzaam zijn voor langere tijd, intensiever en in alles wat we doen"
image:
  src: "/images/retraite.jpeg"
  alt: "Retraite"
blocks:
  - block: reviews-1
    content: |
      <h2>Wat anderen zeggen over het volgen van een retraite</h2>
    reviews:
      - "3"
      - "4"
      - "5"
      - "6"
seo:
  title: Meditatie Retraite | Verdiep je Meditatie met Ank Schravendeel
  description: >-
    Ervaar de kracht van stilte tijdens onze meditatie retraites. Leer mediteren
    in een rustige omgeving met professionele begeleiding en verdiep je
    spirituele reis.
---

Mediteren leren we door het te doen. Door het langer achter elkaar te doen, door op retraite te gaan, verdiepen we het meditatieproces. Tijdens een hele dag, een weekend of een week samen mediteren worden ook de dagelijkse bezigheden deel van de meditatie. De retraites zijn in stilte. Door niet met elkaar te praten hebben we de mogelijkheid om onze gewoontes - van vooruit denken, beoordelen, iets willen bereiken of veranderen - te leren zien. Het is een grote investering en het geeft je de kans om veel over jezelf te leren.

### Wat ik belangrijk vind in het begeleiden van meditatie:

- **Walk your talk, talk your walk**: Het belichamen wat je wilt overbrengen.
- **Betrouwbaarheid**: Je kunt iets leren als het veilig is.
- **Vrijgevigheid**: De vreugde van het delen van mijn ervaring en energie.
- **Perspectief wisselen**: Deelnemers leren van perspectief te wisselen.

### Voor wie?

- Deelnemers die hun ervaring willen verdiepen.
- Deelnemers die denken dat ze niet op retraite kunnen, in verband met fysieke beperkingen.
- Deelnemers die wel zijn begonnen met mediteren, maar aarzelen om een stap verder te gaan op hun spirituele pad.

### Voor Mindfulnesstrainers

Als je een mindfulness training hebt gevolgd en je meditatieproces wilt verdiepen en samen verder wilt oefenen, kun je prima aansluiten. De retraites van 5 of 10 dagen voldoen aan de criteria tot lidmaatschap en bijscholingen eisen van de VMBN.

### Begeleiding van “self-retreat”

Je eigen retraite organiseren, alleen of met een aantal anderen, thuis of op een andere locatie, waarin je je eigen programma volgt. In die situatie bied ik uitwisselingsgesprekken aan per Zoom.

### Programma

Een dagprogramma begint ‘s morgens om 6 uur, om 6.30 is er gelegenheid om yoga te doen of loopmeditatie. Om 7.15 gaan we samen zitmeditatie doen. Om 8 uur ontbijten. Na iedere maaltijd is er een periode van informele meditatie, één keer per dag heb je werkmeditatie (bijvoorbeeld afwassen of stofzuigen). In die periode kun je ook een dutje doen, een wandeling maken, of lichaamsoefeningen doen die helpen om te ontspannen. Om 9.30 gaan we verder met een formeel programma van 45 minuten lopen en zitten, tot de volgende maaltijd om 13 uur. Na de informele meditatie weer lopen en zitten tot het avondeten, de dag door tot 21.30 uur. De tijden van de zit- en loopmeditatie kunnen worden aangepast aan de persoonlijke situatie. Een hele dag door oefenen geeft de mogelijkheid om ook bij dagelijkse activiteiten gewaar te zijn, door te gaan met oefenen ook als je een douche neemt, of je eten opschept. Een oefening om present te zijn, om wat je ervaart te beleven en te weten.

Door de dag zijn er een begeleide zit- en loopmeditatie. Er is de gelegenheid voor een uitwisselingsgesprek met de retraitebegeleiders, individueel of in een groep. In zo’n gesprek leer je herkennen welke ervaringen mogen zijn zoals ze zijn en welke niet. In de avond wordt een lezing gegeven en wordt er soms gechant.
